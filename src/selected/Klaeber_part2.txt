# ðæt hæfde gumena sum goldes ġefandod, # hēahġestrēona. Hordweard onbād # earfoðlīċe oð ðæt ®fen cwōm; # wæs ðā ġebolgen beorges hyrde, # wolde se lāða līġe forġyldan # drinċfæt d©re. Þā wæs dæġ sceacen # wyrme on willan; nō on wealle læ[n]ġ # bīdan wolde, ac mid b®le fōr, # f©re ġef©sed. Wæs se fruma eġesliċ # lēodum on lande, swā hyt lungre wearð # on hyra sinċġifan sāre ġeendod. # Ðā se gæst ongan glēdum spīwan, # beorht hofu bærnan — brynelēoma stōd # eldum on andan; nō ð®r āht cwices # lāð lyftÏoga l®fan wolde. # Wæs þæs wyrmes wīġ wīde ġes©ne, # nearofāges nīð nēan ond feorran, # hū se gūðsceaða Ġēata lēode # hatode ond h©nde; hord eft ġescēat, # dryhtsele dyrnne, ®r dæġes hwīle. # Hæfde landwara līġe befangen, # b®le ond bronde; beorges ġetruwode, # wīġes ond wealles; him sēo wēn ġelēah. # Þā wæs Bīowulfe brōga ġec©ðed # snūde tō sōðe, þæt his sylfes h m, # bolda sēlest, brynewylmum mealt, # ġifstōl Ġēata. Þæt ðām gōdan wæs # hrēow on hreðre, hyġesorga m®st; # wēnde se wīsa þæt hē wealdende # ofer ealde riht, ēċean dryhtne # bitre ġebulge; brēost innan wēoll # þēostrum ġeþoncum, swā him ġeþ©we ne wæs. # Hæfde līġdraca lēoda fæsten, # ēalond ūtan, eorðweard ðone # glēdum forgrunden; him ðæs gūðkyning, # Wedera þīoden wræce leornode. # Heht him þā ġewyrċean wīġendra hlēo # eall īrenne, eorla dryhten, # wīġbord wr®tliċ; wisse hē ġearwe # þæt him holtwudu he(lpan) ne meahte, # lind wið līġe. Sceolde (lī)þend daga, # æþeling ®rgōd ende ġebīdan, # worulde līfes, ond se wyrm somod, # þēah ðe hordwelan hēolde lange. # Oferhogode ðā hringa fenġel # þæt hē þone wīdÏogan weorode ġesōhte, # sīdan herġe; nō hē him þ sæċċe ondrēd, # nē him þæs wyrmes wīġ for wiht dyde, # eafoð ond ellen, forðon hē ®r fela # nearo nēðende nīða ġedīġde, # hildehlemma, syððan hē Hrōðgāres, # sigorēadiġ secg, sele f®lsode, # ond æt gūðe forgrāp Grendeles m®gum # lāðan cynnes. # Nō þæt l®sest wæs # hondġemōt(a) þ®r mon Hyġelāc slōh, # syððan Ġēata cyning gūðe r®sum, # frēawine folca Frēslondum on, # Hrēðles eafora hiorodrynċum swealt, # bille ġebēaten. Þonan Bīowulf cōm # sylfes cræfte, sundnytte drēah; # hæfde him on earme (ealra) þrītiġ # hildeġeatwa þā hē tō holme (þron)g. # Nealles Hetware hrēmġe þorf(t)on # fēðewīġes, þē him foran onġēan # linde b®ron; l©t eft becwōm # fram þām hildfrecan hāmes nīosan. # Oferswam ðā sioleða bigong sunu Ecgðeowes, # earm ānhaga eft tō lēodum; # þ®r him Hyġd ġebēad hord ond rīċe, # bēagas ond bregostōl; bearne ne truwode, # þæt hē wið ælfylċum ēþelstōlas # healdan cūðe, ðā wæs Hyġelāc dēad. # Nō ð© ®r fēasceafte ¢ndan meahton # æt ðām æðelinge ®niġe ðinga # þæt hē Heardrēde hlāford w®re, # oððe þone cynedōm ċīosan wolde; # hwæðre hē him on folce frēondlārum hēold, # ēstum mid āre, oð ðæt hē yldra wearð, # Weder-Ġēatum wēold. # Hyne wræcmæcgas # ofer s® sōhtan, suna Ōhteres; # hæfdon h© forhealden helm Scyl¢nga, # þone sēlestan s®cyninga # þāra ðe in Swīorīċe sinċ brytnade, # m®rne þēoden. Him þæt tō mearce wearð: # hē þ®r [f]or feorme feorhwunde hlēat, # sweordes swenġum, sunu Hyġelāces, # ond him eft ġewāt Ong nðioes bearn # hāmes nīosan syððan Heardrēd læġ, # lēt ðone bregostōl Bīowulf healdan, # Ġēatum wealdan; þæt wæs gōd cyning. # Sē ðæs lēodhryres lēan ġemunde # uferan dōgrum, Ēadġilse wearð # fēasceaftum frēond; folce ġestēpte # ofer s® sīde sunu Ōhteres, # wigum ond w®pnum; hē ġewræc syððan # ċealdum ċearsīðum, cyning ealdre binēat. # Swā hē nīða ġehwane ġenesen hæfde, # slīðra ġeslyhta, sunu Ecgðiowes, # ellenweorca, oð ðone ānne dæġ # þe hē wið þām wyrme ġewegan sceolde. # Ġewāt þā twelfa sum torne ġebolgen # dryhten Ġēata dracan scēawian; # hæfde þā ġefrūnen hwanan sīo f®hð ārās, # bealonīð biorna; him tō bearme cwōm # mā(ð)þ mfæt m®re þurh ðæs meldan hond. # Sē wæs on ðām ðrēate þreottēoða secg, # sē ðæs orleġes ōr onstealde, # hæft hyġeġiōmor, sceolde hēan ðonon # wong wīsian. Hē ofer willan ġīong # tō ðæs ðe hē eorðsele ānne wisse, # hl®w under hrūsan holmwylme nēh, # ©ðġewinne; sē wæs innan full # wr®tta ond wīra. Weard unhīore, # ġearo gūðfreca goldmāðmas hēold # eald under eorðan; næs þæt ©ðe ċēap # tō ġegangenne gumena ®n gum. # Ġesæt ðā on næsse nīðheard cyning # þenden h®lo ābēad heorðġenēatum, # goldwine Ġēata. Him wæs ġeōmor sefa, # w®fre ond wælfūs, wyrd unġemete nēah, # sē ðone gomelan grētan sceolde, # sēċean sāwle hord, sundur ġed®lan # līf wið līċe; nō þon lange wæs # feorh æþelinges Ï®sce bewunden. # Bīowulf maþelade, bearn Ecgðeowes: # ‘Fela iċ on ġiogoðe gūðr®sa ġenæs, # orleġhwīla; iċ þæt eall ġemon. # Iċ wæs syfanwintre þā meċ sin(c)a baldľr, # frēawine folca æt mīnum fæder ġenam; # hēold meċ ond hæfde Hrēðel cyning, # ġeaf mē sinċ ond symb l, sibbe ġemunde; # næs iċ him tō līfe lāðra wihte, # beorn in burgum, þonne his bearna hwylċ, # Herebeald ond Hæðcyn oððe Hyġelāc mīn. # Wæs þām yldestan unġedēfe # m®ġes d®dum morþľrbed strêd, # syððan hyne Hæðcyn of hornbogan, # his frēawine Ïāne ġeswencte, # miste merċelses ond his m®ġ ofscēt, # brōðľr ōðerne blōdigan gāre. # Þæt wæs feohlēas ġefeoht, fyrenum ġesyngad, # hreðre hyġemēðe; sceolde hwæðre swā þēah # æðeling unwrecen ealdres linnan. # Swā bið ġeōmorlīċ gomelum ċeorle # tō ġebīdanne, þæt his byre rīde # ġiong on galgan. Þonne hē ġyd wrece, # sāriġne sang, þonne his sunu hangað # hrefne tō hrōðre, ond hē him helpe ne mæġ # eald ond infrōd ®niġe ġefremman, # symble bið ġemyndgad morna ġehwylċe # eaforan ellorsīð; ōðres ne ġ©með # tō ġebīdanne burgum in innan # yrfeweardas, þonne se ān hafað # þurh dēaðes n©d d®da ġefondad. # Ġesyhð sorhċeariġ on his suna būre # wīnsele wēstne, windġe reste, # rēot[ġ]e berofene; rīdend swefað, # hæleð in hoðman; nis þ®r hearpan swēġ, # gomen in ġeardum, swylċe ð®r iū w®ron. # Ġewīteð þonne on sealman, sorhlēoð gæleð # ān æfter ānum; þūhte him eall tō rūm, # wongas ond wīċstede. # Swā Wedra helm # æfter Herebealde heortan sorge # weallinde wæġ; wihte ne meahte # on ðām feorhbonan f®ghðe ġebētan; # nō ð© ®r hē þone heaðorinċ hatian ne meahte # lāðum d®dum, þēah him lēof ne wæs. # Hē ðā mid þ®re sorhge, þē him sīo sār belamp, # gumdrēam ofġeaf, Godes lēoht ġeċēas; # eaferum l®fde, swā dēð ēadiġ mon, # lond ond lēodbyriġ, þā hē of līfe ġewāt. # Þā wæs synn ond sacu Swēona ond Ġēata # ofer (w)īd wæter wrōht ġem®ne, # herenīð hearda, syððan Hrēðel swealt, # oð ðe him Ong nðeowes eaferan w®ran # frome fyrdhwate, frēode ne woldon # ofer heafo healdan, ac ymb Hrēosna Beorh # eatolne inwitscear oft ġefremedon. # Þæt m®ġwine mīne ġewr®can, # f®hðe ond fyrene, swā hyt ġefr®ġe wæs, # þēah ðe ōðer his ealdre ġebohte, # heardan ċēape; Hæðcynne wearð, # Ġēata dryhtne gūð ons®ġe. # Þā iċ on morgne ġefræġn m®ġ ōðerne # billes ecgum on bonan st®lan, # þ®r Ongenþēow Eofores nīosað; # gūðhelm tōglād, gomela Scyl¢ng # hrēas [hilde]blāc; hond ġemunde # f®hðo ġenōge, feorhswenġ ne oftēah. # Iċ him þā māðmas þe hē mē sealde # ġeald æt gūðe, swā me ġifeðe wæs # lēohtan sweorde; hē mē lond forġeaf, # eard ēðelwyn. Næs him ®niġ þearf # þæt hē tō Ġifðum oððe tō Gār-Denum # oððe in Swīorīċe sēċean þurfe # wyrsan wīġfrecan, weorðe ġeċ©pan; # symle iċ him on fēðan beforan wolde, # āna on orde, ond swā tō aldre sceall # sæċċe fremman, þenden þis sweord þolað # þæt meċ ®r ond sīð oft ġel®ste, # syððan iċ for dugeðum Dæġhrefne wearð # tō handbonan, Hūga cempan — # nalles hē ðā frætwe Frēscyning[e], # brēostweorðunge bringan mōste, # ac in campe ġecrong cumbles hyrde, # æþeling on elne; ne wæs ecg bona, # ac him hildegrāp heortan wylmas, # bānhūs ġebræc. Nū sceall billes ecg, # hond ond heard sweord ymb hord wīgan.’ # Bēowulf maðelode, bēotwordum spræc # nīehstan sīðe: ‘Iċ ġenēðde fela # gūða on ġeogoðe; ġ©t iċ wylle, # frōd folces weard f®hðe sēċan, # m®rðu fremman, ġif meċ se mānsceaða # of eorðsele ūt ġesēċeð.’ # Ġegrētte ðā gumena ġehwylcne, # hwate helmberend hindeman sīðe, # sw®se ġesīðas: ‘Nolde iċ sweord beran, # w®pen tō wyrme, ġif iċ wiste hū # wið ðām āgl®ċean elles meahte # ġylpe wiðgrīpan, swā iċ giō wið Grendle dyde; # ac iċ ð®r heaðuf©res hātes wēne, # [o]reðes ond ttres; forðon iċ mē on hafu # bord ond byrnan. Nelle iċ beorges weard # oferÏēon fōtes trem, ac unc [feohte] sceal # weorðan æt wealle, swā unc wyrd ġetēoð # metod manna ġehwæs. Iċ eom on mōde from, # þæt iċ wið þone gūðÏogan ġylp ofersitte. # Ġebīde ġē on beorge byrnum werede, # secgas on searwum, hwæðer sēl mæġe # æfter wælr®se wunde ġed©ġan # uncer twēġa. Nis þæt ēower sīð, # nē ġemet mannes nef(ne) mīn ānes, # þæt hē wið āgl®ċean eofoðo d®le, # eorlscype efne. Iċ mid elne sceall # gold ġegangan, oððe gūð nimeð, # feorhbealu frēcne frēan ēowerne.’ # rās ðā bī ronde rōf ōretta, # heard under helme, hioroserċean bær # under stāncleofu, strenġo ġetruwode # ānes mannes; ne bið swylċ earges sīð! # Ġeseah ðā be wealle sē ðe worna fela # gumcystum gōd gūða ġedīġde, # hildehlemma, þonne hnitan fēðan, # sto[n]dan stānbogan, strēam ūt þonan # brecan of beorge; wæs þ®re burnan wælm # heaðof©rum hāt, ne meahte horde nēah # unbyrnende ®niġe hwīle # dēop ġed©ġan for dracan lēġe. # Lēt ðā of brēostum, ðā hē ġebolgen wæs, # Weder-Ġēata lēod word ūt faran, # stearcheort styrmde; stefn in becōm # heaðotorht hlynnan under hārne stān. # Hete wæs onhrēred, hordweard oncnīow # mannes reorde; næs ð®r māra fyrst # frēode tō friclan. From ®rest cwōm # oruð āgl®ċean ūt of stāne, # hāt hildeswāt; hrūse dynede. # Biorn under beorge bordrand onswāf # wið ðām gryreġieste, Ġēata dryhten; # ðā wæs hrinġbogan heorte ġef©sed # sæċċe tō sēċean . Sweord ®r ġebr®d # gōd gūðcyning, gomele lāfe, # ecgum unslāw; ®ġhwæðrum wæs # bealohycgendra brōga fram ōðrum. # Stīðmōd ġestōd wi(ð) stēapne rond # winia bealdor, ðā se wyrm ġebēah # snūde tōsomne; hē on searwum bād. # Ġewāt ðā byrnende ġebogen scrīðan, # tō ġescipe scyndan. Scyld wēl ġebearg # līfe ond līċe l®ssan hwīle # m®rum þēodne þonne his myne sōhte, # ð®r hē þ© fyrste forman dōgľre # wealdan mōste swā him wyrd ne ġescrāf # hrēð æt hilde. Hond up ābr®d # Ġēata dryhten, gryrefāhne slōh # inċġelāfe, þæt sīo ecg ġewāc # brūn on bāne, bāt unswīðor # þonne his ðīodcyning þearfe hæfde # bysigum ġeb®ded. Þā wæs beorges weard # æfter heaðuswenġe on hrēo m mōde, # wearp wælf©re; wīde sprungon # hildelēoman. Hrēðsigora ne ġealp # goldwine Ġēata; gūðbill ġeswāc # nacod æt nīðe, swā hyt nō sceolde, # īren ®rgōd. Ne wæs þæt ēðe sīð, # þæt se m®ra maga Ecgðeowes # grundwong þone ofġyfan wolde; # sceolde [ofer] willan wīċ eardian # elles hwerġen, swā sceal ®ġhwylċ mon # āl®tan l®ndagas. # Næs ðā long tō ðon # þæt ðā āgl®ċean # eft ġemētton. # Hyrte hyne hordweard, hreðer ®ðme wēoll, # nīwan stefne; nearo ðrōwode # f©re befongen sē ðe ®r folce wēold. # Nealles him on hēape handġesteallan, # æðelinga bearn ymbe ġestōdon # hildecystum, ac h© on holt bugon, # ealdre burgan. Hiora in ānum wēoll # sefa wið sorgum; sibb’ ®fre ne mæġ # wiht onwendan þām ðe wēl þenċeð. # Wīġlāf wæs hāten, Wēoxstānes sunu, # lēoÏiċ lindwiga, lēod Scyl¢nga, # m®ġ Ælfheres; ġeseah his mondryhten # under heregrīman hāt þrōwian. # Ġemunde ðā ðā āre þe hē him ®r forġeaf, # wīċstede weliġne W®ġmundinga, # folcrihta ġehwylċ, swā his fæder āhte; # ne mihte ðā forhabban, hond rond ġefēng, # ġeolwe linde, gomel swyrd ġetēah; # þæt wæs mid eldum Ēanmundes lāf, # suna Ōhtere[s]; þām æt sæċċe wearð, # wræċċa(n) winelēasum Wēohstān bana # mēċes ecgum, ond his māgum ætbær # brūnfāgne helm, hringde byrnan, # ealdsweord etonisc; þæt him Onela forġeaf, # his gædelinges gūðġew®du, # fyrdsearo fūsliċ — nō ymbe ðā f®hðe spræc, # þēah ðe hē his brōðor bearn ābredwade. # Hē frætwe ġehēold fela missera, # bill ond byrnan, oð ðæt his byre mihte # eorlscipe efnan swā his ®rfæder; # ġeaf him ðā mid Ġēatum gūðġew®da # ®ġhwæs unrīm þā hē of ealdre ġewāt # frōd on forðweġ. Þā wæs forma sīð # ġeongan cempan þæt hē gūðe r®s # mid his frēodryhtne fremman sceolde. # Ne ġemealt him se mōdsefa, nē his m®ġes lāf # ġewāc æt wīġe; þæt se wyrm onfand, # syððan hīe tōgædre ġegān hæfdon. # Wīġlāf maðelode, wordrihta fela # sæġde ġesīðum — him wæs sefa ġeōmor: # ‘Iċ ðæt m®l ġeman, þ®r wē medu þēgun, # þonne wē ġehēton ūssum hlāforde # in bīorsele, ðē ūs ðās bēagas ġeaf, # þæt wē him ðā gūðġetawa ġyldan woldon # ġif him þyslicu þearf ġelumpe, # helmas ond heard sweord. Ðē hē ūsiċ on herġe ġeċēas # tō ðyssum sīðfate sylfes willum, # onmunde ūsiċ m®rða, ond mē þās māðmas ġeaf, # þē hē ūsiċ gārwīġend gōde tealde, # hwate helmberend — þēah ðe hlāford ūs # þis ellenweorc āna āðōhte # tō ġefremmanne, folces hyrde, # forðām hē manna m®st m®rða ġefremede, # d®da dollicra. Nū is se dæġ cumen # þæt ūre mandryhten mæġenes behōfað # gōdra gūðrinca; wutun gongan tō, # helpan hildfruman þenden hyt s , # glēdeġ sa grim. God wāt on meċ # þæt mē is micle lēofre þæt mīnne līċhaman # mid mīnne goldġyfan glēd fæðmie. # Ne þynċeð mē ġerysne þæt wē rondas beren # eft tō earde, nemne wē ®ror mæġen # fāne ġefyllan, feorh ealgian # Wedra ðēodnes. Iċ wāt ġeare, # þæt n®ron ealdġewyrht þæt hē āna scyle # Ġēata duguðe gnorn þrōwian, # ġesīgan æt sæċċe; ūrum sceal sweord ond helm, # byrne ond beaduscrūd bām ġem®ne.’ # Wōd þā þurh þone wælrēċ, wīġheafolan bær # frēan on fultum, fēa worda cwæð: # ‘Lēofa Bīowulf, l®st eall tela, # swā ðū on ġeoguðfēore ġeāra ġecw®de # þæt ðū ne āl®te be ðē li¢ġendum # dōm ġedrēosan; scealt nū d®dum rōf, # æðeling ānh©diġ, ealle mæġene # feorh ealgian; iċ ðē full®stu.’ # Æfter ðām wordum wyrm yrre cwōm, # atol inwitgæst ōðre sīðe # f©rwylmum fāh fīonda nīos( )an, # lāðra manna. Līġ ©ðum fōr; # born bord wið rond. Byrne ne meahte # ġeongum gārwigan ġēoce ġefremman, # ac se maga ġeonga under his m®ġes scyld # elne ġeēode, þā his āgen (wæs) # glēdum forgrunden. Þā ġēn gūðcyning # m(ōd) ġemunde, mæġenstrenġo slōh # hildebille, þæt hyt on heafolan stōd # nīþe ġen©ded; Næġling forbærst, # ġeswāc æt sæċċe sweord Bīowulfes # gomol ond gr®ġm®l. Him þæt ġifeðe ne wæs # þæt him īrenna ecge mihton # helpan æt hilde; wæs sīo hond tō strong, # sē ðe mēċa ġehwane mīne ġefr®ġe # swenġe ofersōhte þonne hē tō sæċċe bær # w®pen wundum heard; næs him wihte ðē sēl. # Þā wæs þēodsceaða þriddan sīðe, # frēcne f©rdraca f®hða ġemyndiġ, # r®sde on ðone rōfan, þā him rūm āġeald, # hāt ond heaðogrim, heals ealne ymbefēng # biteran bānum. Hē ġeblōdegod wearð # sāwuldrīore; swāt ©ðum wēoll. # Ðā iċ æt þearfe [ġefræġn] þēodcyninges # andlongne eorl ellen c©ðan, # cræft ond cēnðu, swā him ġecynde wæs. # Ne hēdde hē þæs heafolan, ac sīo hand ġebarn # mōdiġes mannes þ®r hē his m®ġes healp, # þæt hē þone nīðgæst nioðor hwēne slōh, # secg on searwum, þæt ðæt sweord ġedēaf # fāh ond f®ted, þæt ðæt f©r ongon # sweðrian syððan. Þā ġēn sylf cyning # ġewēold his ġewitte, wællseaxe ġebr®d # biter ond beaduscearp, þæt hē on byrnan wæġ; # forwrāt Wedra helm wyrm on middan. # Fēond ġefyldan — ferh ellen wræc — # ond hī hyne þā bēġen ābroten hæfdon, # sibæðelingas; swylċ sceolde secg wesan, # þeġn æt ðearfe! Þæt ðām þēodne wæs # sīðas[t] siġehwīla sylfes d®dum, # worlde ġeweorces. # Ðā sīo wund ongon, # þē him se eorðdraca ®r ġeworhte, # swelan ond swellan; hē þæt sōna onfand, # þæt him on brēostum bealonīð(e) wēoll # āttor on innan. Ðā se æðeling ġīong, # þæt hē bī wealle wīshycgende # ġesæt on sesse; seah on enta ġeweorc, # hū ðā stānbogan stapulum fæste # ēċe eorðreċed innan healde. # Hyne þā mid handa heorodrēoriġne, # þēoden m®rne, þeġn unġemete till, # winedryhten his wætere ġelafede # hilde sædne ond his hel(m) onspēon. # Bīowulf maþelode — hē ofer benne spræc, # wunde wælblēate; wisse hē ġearwe # þæt hē dæġhwīla ġedrogen hæfde, # eorðan wyn(ne); ðā wæs eall sceacen # dōgorġerīmes, dēað unġemete nēah: # ‘Nū iċ suna mīnum syllan wolde # gūðġew®du, þ®r mē ġifeðe swā # ®niġ yrfeweard æfter wurde # līċe ġelenġe. Iċ ðās lēode hēold # fīftiġ wintra; næs sē folccyning, # ymb sittendra ®niġ ðāra # þe meċ gūðwinum grētan dorste, # eġesan ð½n. Iċ on earde bād # m®lġesceafta, hēold mīn tela, # ne sōhte searonīðas, nē mē swōr fela # āða on unriht. Iċ ðæs ealles mæġ # feorhbennum sēoc ġefēan habban; # forðām mē wītan ne ðearf waldend fīra # morðľrbealo māga, þonne mīn sceaceð # līf of līċe. Nū ðū lungre ġeong # hord scēawian under hārne stān, # Wīġlāf lēofa, nū se wyrm liġeð, # swefeð sāre wund, sinċe berēafod. # Bīo nū on ofoste, þæt iċ ®rwelan, # gold®ht onġite, ġearo scēawiġe # sweġle searoġimmas, þæt iċ ð© sēft mæġe # æfter māðð mwelan mīn āl®tan # līf ond lēodscipe, þone iċ longe hēold.’ # Ðā iċ snūde ġefræġn sunu Wīhstānes # æfter wordcwydum wundum dryhtne # h©ran heaðosīocum, hrinġnet beran, # brogdne beaduserċean under beorges hrōf. # Ġeseah ðā siġehrēðiġ, þā hē bī sesse ġēong, # magoþeġn mōdiġ māðð msiġla fealo, # gold glitinian grunde ġetenġe, # wundur on wealle, ond þæs wyrmes denn, # ealdes ūhtÏogan, orcas stondan, # fyrnmanna fatu, feormendlēase, # hyrstum behrorene; þ®r wæs helm moniġ # eald ond ōmiġ, earmbēaga fela # searwum ġes®led. Sinċ ēaðe mæġ, # gold on grund(e), gumcynnes ġehwone # oferhīgian, h©de sē ðe wylle. # Swylċe hē siomian ġeseah seġn eall gylden # hēah ofer horde, hondwundra m®st, # ġelocen leoðocræftum; of ðām lēoma stōd, # þæt hē þone grundwong onġitan meahte, # wr®tte ġiondwlītan. Næs ðæs wyrmes þ®r # ons©n ®niġ, ac hyne ecg fornam. # Ðā iċ on hl®we ġefræġn hord rēa¢an, # eald enta ġeweorc ānne mannan, # him on bearm hladon bunan ond discas # sylfes dōme; seġn ēac ġenōm, # bēacna beorhtost. Bill ®r ġescōd # — ecg wæs īren — ealdhlāfordes # þām ðāra māðma mundbora wæs # longe hwīle, līġeġ san wæġ # hātne for horde, hioroweallende # middelnihtum, oð þæt hē morðre swealt. # r wæs on ofoste, eftsīðes ġeorn, # frætwum ġefyrðred; hyne fyrwet bræc, # hwæðer collenferð cwicne ġemētte # in ðām wongstede Wedra þēoden # ellensīocne, þ®r hē hine ®r forlēt. # Hē ðā mid þām māðmum m®rne þīoden, # dryhten sīnne drīoriġne fand # ealdres æt ende; hē hine eft ongon # wæteres weorpan, oð þæt wordes ord # brēosthord þurhbræc. # [Biorncyning spræc] # gomel on giohðe, gold scēawode: # ‘Iċ ðāra frætwa frēan ealles ðanc, # wuld rcyninge wordum secge, # ēċum dryhtne, þē iċ hēr on starie, # þæs ðe iċ mōste mīnum lēodum # ®r swyltdæġe swylċ ġestr©nan. # Nū iċ on māðma hord mīne bebohte # frōde feorhleġe, fremmað ġēna # lēoda þearfe; ne mæġ iċ hēr lenġ wesan. # Hātað heaðom®re hl®w ġewyrċean # beorhtne æfter b®le æt brimes nōsan; # sē scel tō ġemyndum mīnum lēodum # hēah hlī¢an on Hrones Næsse, # þæt hit s®līðend syððan hātan # Bīowulfes Biorh, ðā ðe brentingas # ofer Ïōda ġenipu feorran drīfað.’ # Dyde him of healse hrinġ gyldenne # þīoden þrīsth©diġ, þeġne ġesealde, # ġeongum gārwigan, goldfāhne helm, # bēah ond byrnan, hēt hyne brūcan well: # ‘Þū eart endelāf ūsses cynnes, # W®ġmundinga; ealle wyrd forswēop # mīne māgas tō metodsceafte, # eorlas on elne; iċ him æfter sceal.’ # Þæt wæs þām gomelan ġinġæste word # brēostġehyġdum, ®r hē b®l cure, # hāte heaðowylmas; him of hræðre ġewāt # sāwol sēċean sōðfæstra dōm. # Ðā wæs ġegongen guman unfrōdum # earfoðlīċe, þæt hē on eorðan ġeseah # þone lēofestan līfes æt ende # blēate ġeb®ran. Bona swylċe læġ, # eġesliċ eorðdraca ealdre berēafod, # bealwe ġeb®ded. Bēahhordum lenġ # wyrm wōhbogen wealdan ne mōste, # ac him īrenna ecga fornāmon, # hearde heaðoscearpe homera lāfe, # þæt se wīdÏoga wundum stille # hrēas on hrūsan hordærne nēah. # Nalles æfter lyfte lācende hwearf # middelnihtum, māðm®hta wlonc # ans©n ©wde, ac hē eorðan ġefēoll # for ðæs hildfruman hondġeweorce. # Hūru þæt on lande l©t manna ðāh # mæġenāgendra mīne ġefr®ġe, # þēah ðe hē d®da ġehwæs dyrstiġ w®re, # þæt hē wið āttľrsceaðan oreðe ġer®sde, # oððe hrinġsele hondum styrede, # ġif hē wæċċende weard onfunde # būon on beorge. Bīowulfe wearð # dryhtmāðma d®l dēaðe forgolden; # hæfde ®ġhwæðer ende ġefēred # l®nan līfes. # Næs ðā lang tō ðon # þæt ðā hildlatan holt ofġēfan, # t©dre trēowlogan t©ne ætsomne, # ðā ne dorston ®r dareðum lācan # on hyra mandryhtnes miclan þearfe; # ac h© scamiende scyldas b®ran, # gūðġew®du þ®r se gomela læġ; # wlitan on Wīlāf. Hē ġewērġad sæt, # fēðecempa frēan eaxlum nēah, # wehte hyne wætre; him wiht ne spēow. # Ne meahte hē on eorðan, ðēah hē ūðe wēl, # on ðām frumgāre feorh ġehealdan, # nē ðæs wealdendes wiht onċirran; # wolde dōm Godes d®dum r®dan # gumena ġehwylcum, swā hē nū ġēn dêð. # Þā wæs æt ðām ġeongan grim andswaru # ēðbeġēte þām ðe ®r his elne forlēas. # Wīġlāf maðelode, Wēohstānes sunu; # sec sāriġferð seah on unlēofe: # ‘Þæt, lā, mæġ secgan sē ðe wyle sōð specan # þæt se mondryhten, sē ēow ðā māðmas ġeaf, # ēoredġeatwe þe ġē þ®r on standað, # þonne hē on ealubenċe oft ġesealde # healsittendum helm ond byrnan, # þēoden his þeġnum, swylċe hē þr©dlicost # ōwer feor oððe nēah ¢ndan meahte — # þæt hē ġēnunga gūðġew®du # wrāðe forwurpe ðā hyne wīġ beġet. # Nealles folccyning fyrdġesteallum # ġylpan þorfte; hwæðre him God ūðe, # sigora waldend, þæt hē hyne sylfne ġewræc # āna mid ecge, þā him wæs elnes þearf. # Iċ him līfwraðe l©tle meahte # ætġifan æt gūðe, ond ongan swā þēah # ofer mīn ġemet m®ġes helpan; # symle wæs þ© s®mra þonne iċ sweorde drep # ferhðġenīðlan, f©r unswīðor # wēoll of ġewitte. Werġendra tō l©t # þrong ymbe þēoden þā hyne sīo þrāg becwōm. # Nū sceal sinċþego ond swyrdġifu, # eall ēðelwyn ēowrum cynne, # lufen ālicgean; londrihtes mōt # þ®re m®ġburge monna ®ġhwylċ # īdel hweorfan, syððan æðelingas # feorran ġefricgean Ïēam ēowerne, # dōmlēasan d®d. Dēað bið sēlla # eorla ġehwylcum þonne edwītlīf!’ # Heht ðā þæt heaðoweorc tō hagan bīodan # up ofer ecgclif, þ®r þæt eorlweorod # morg nlongne dæġ mōdġiōmor sæt, # bordhæbbende, bēġa on wēnum, # endedōgľres ond eftcymes # lēofes monnes. L©t swīgode # nīwra spella sē ðe næs ġerād, # ac hē sōðlīċe sæġde ofer ealle: # ‘Nū is wilġeofa Wedra lēoda, # dryhten Ġēata dēaðbedde fæst, # wunað wælreste wyrmes d®dum; # him on efn liġeð ealdľrġewinna # sexbennum sēoc; sweorde ne meahte # on ðām āgl®ċean ®niġe þinga # wunde ġewyrċean. Wīġlāf siteð # ofer Bīowulfe, byre Wīhstānes, # eorl ofer ōðrum unli¢ġendum, # healdeð hiġem®ðum hēafodwearde # lēofes ond lāðes. # Nū ys lēodum wēn # orleġhwīle, syððan under[ne] # Froncum ond Fr©sum fyll cyninges # wīde weorðeð. Wæs sīo wrōht scepen # heard wið Hūgas, syððan Hiġelāc cwōm # faran Ïotherġe on Frēsna land, # þ®r hyne Hetware hilde ġen®ġdon, # elne ġeēodon mid ofermæġene, # þæt se byrnwiga būgan sceolde, # fēoll on fēðan; nalles frætwe ġeaf # ealdor dugoðe. Ūs wæs ā syððan # Merewīoingas milts unġyfeðe. # Nē iċ te Swēoðēode sibbe oððe trēowe # wihte ne wēne, ac wæs wīde cūð # þætte Ongenðīo ealdre besnyðede # Hæðcen Hrēþling wið Hrefna Wudu, # þā for onmēdlan ®rest ġesōhton # Ġēata lēode Gūð-Scil¢ngas. # Sōna him se frōda fæder Ōhtheres, # eald ond eġesfull ondslyht āġeaf, # ābrēot brimwīsan, br©d āhredde, # gomela[n] iōmeowlan golde berofene, # Onelan mōdor ond Ōhtheres, # ond ðā folgode feorhġenīðlan # oð ðæt hī oðēodon earfoðlīċe # in Hrefnes Holt hlāfordlēase. # Besæt ðā sinherġe sweorda lāfe # wundum wērġe; wēan oft ġehēt # earmre teohhe ondlonge niht, # cwæð, hē on merġenne mēċes ecgum # ġētan wolde, sum’ on galgtrēowu[m] # [fuglum] tō gamene. Frōfľr eft ġelamp # sāriġmōdum somod ®rdæġe, # syððan hīe Hyġelāces horn ond b©man, # ġealdor onġēaton, þā se gōda cōm # lēoda dugoðe on lāst faran. # Wæs sīo swātswaðu Sw[ē]ona ond Ġēata, # wælr®s weora wīde ġes©ne, # hū ðā folc mid him f®hðe tōwehton. # Ġewāt him ðā se gōda mid his gædelingum, # frōd felaġeōmor fæsten sēċean, # eorl Ongenþīo ufor onċirde; # hæfde Hiġelāces hilde ġefrūnen, # wlonces wīġcræft; wiðres ne truwode, # þæt hē s®mannum onsacan mihte, # heaðolīðendum hord forstandan, # bearn ond br©de; bēah eft þonan # eald under eorðweall. Þā wæs ®ht boden # Swēona lēodum, seġn Hiġelāce[s] # freoðowong þone forð oferēodon, # syððan Hrēðlingas tō hagan þrungon. # Þ®r wearð Ongenðīo ecgum sweorda, # blondenfexa on bid wrecen, # þæt se þēodcyning ða¢an sceolde # Eafores ānne dōm. Hyne yrringa # Wulf Wonrēding w®pne ġer®hte, # þæt him for swenġe swāt ®drum sprong # forð under fexe. Næs hē forht swā ðēh, # gomela Scil¢ng, ac forġeald hraðe # wyrsan wrixle wælhlem þone, # syððan ðēodcyning þyder onċirde. # Ne meahte se snella sunu Wonrēdes # ealdum ċeorle ondslyht ġiofan, # ac hē him on hēafde helm ®r ġescer, # þæt hē blōde fāh būgan sceolde, # fēoll on foldan; næs hē f®ġe þā ġīt, # ac hē hyne ġewyrpte, þēah ðe him wund hrine. # Lēt se hearda Hiġelāces þeġn # brād[n]e mēċe, þā his brōðor læġ, # ealdsweord eotonisc entiscne helm # brecan ofer bordweal; ðā ġebēah cyning, # folces hyrde, wæs in feorh dropen. # Ðā w®ron moniġe þe his m®ġ wriðon, # ricone ār®rdon, ðā him ġer©med wearð, # þæt hīe wælstōwe wealdan mōston. # Þenden rēafode rinċ ōðerne, # nam on Ongenðīo īrenbyrnan, # heard swyrd hilted, ond his helm somod, # hāres hyrste Hiġelāce bær. # Hē (ðām) frætwum fēng ond him fæġre ġehēt # lēana (mid) lēodum, ond ġel®ste swā; # ġeald þone gūðr®s Ġēata dryhten, # Hrēðles eafora, þā hē tō hām becōm, # Iofore ond Wulfe mid ofermāðmum, # sealde hiora ġehwæðrum hund þūsenda # landes ond locenra bēaga — ne ðorfte him ðā lēan oðwītan # mon on middanġearde, syðða[n] hīe ðā m®rða ġeslōgon — # ond ðā Iofore forġeaf āngan dohtor, # hāmweorðunge, hyldo tō wedde. # Þæt ys sīo f®hðo ond se fēondscipe, # wælnīð wera, ðæs ðe iċ [wēn] hafo, # þē ūs sēċeað tō Swēona lēoda, # syððan hīe ġefricgeað frēan ūserne # ealdorlēasne, þone ðe ®r ġehēold # wið hettendum hord ond rīċe # æfter hæleða hryre, hwate Scilfingas, # folcrēd fremede, oððe furður ġēn # eorlscipe efnde. N is ofľst betost # þæt wē þēodcyning þ®r scēawian # ond þone ġebringan, þē ūs bēagas ġeaf, # on ādfære. Ne scel ānes hwæt # meltan mid þām mōd gan, ac þ®r is māðma hord, # gold unrīme grimme ġeċēa(po)d, # ond nū æt sīðestan sylfes fēore # bēagas (ġeboh)te; þā sceall brond fretan, # ®led þeċċean — nalles eorl wegan # māððum tō ġemyndum, nē mæġð sc©ne # habban on healse hrinġweorðunge, # ac sceal ġeōmormōd, golde berēafod # oft nalles ®ne elland tredan, # nū se herewīsa hleahtor āleġde, # gamen ond glēodrēam. Forðon sceall gār wesan # moniġ morgenċeald mundum bewunden, # hæfen on handa, nalles hearpan swēġ # wīġend weċċean, ac se wonna hrefn # fūs ofer f®ġum fela reordian, # earne secgan hū him æt ®te spēow, # þenden hē wið wulf wæl rēafode.’ # Swā se secg hwata secggende wæs, # lāðra spella; hē ne lēag fela # wyrda nē worda. Weorod eall ārās; # ēodon unblīðe under Earna Næs, # wollentēare wund r scēawian. # Fundon ðā on sande sāwullēasne # hlimbed healdan þone þe him hringas ġeaf # ®rran m®lum; þā wæs endedæġ # gōdum ġegongen, þæt se gūðcyning, # Wedra þēoden wundľrdēaðe swealt. # ¶r hī þ®r ġesēgan syllicran wiht, # wyrm on wonge wiðerræhtes þ®r # lāðne licgean; wæs se lēġdraca # grimliċ gry(refāh) glēdum besw®led; # sē wæs fīftiġes fōtġemearces # lang on leġere; lyftwynne hēold # nihtes hwīlum, nyðer eft ġewāt # dennes nios an; wæs ðā dēaðe fæst, # hæfde eorðscrafa ende ġenyttod. # Him biġ stōdan bunan ond orcas, # discas lāgon ond d©re swyrd, # ōmiġe þurhetone, swā hīe wið eorðan fæðm # þūsend wintra þ®r eardodon, # þonne wæs þæt yrfe ēacencræftiġ, # Þā wæs ġes©ne þæt se sīð ne ðāh # þām ðe unrihte inne ġeh©dde # wr®tte under wealle. Weard ®r ofslōh # fēara sumne; þā sīo f®hð ġewearð # ġewrecen wrāðlīċe. Wund r hwār þonne # eorl ellenrōf ende ġefēre # līfġesceafta, þonne lenġ ne mæġ # mon mid his (mā)gum meduseld būan. # Swā wæs Bīowulfe, þā hē biorges weard # sōhte, searonīðas — seolfa ne cūðe # þurh hwæt his worulde ġedāl weorðan sceolde — # swā hit oð dōmes dæġ dīope benemdon # þēodnas m®re þā ðæt þ®r dydon, # þæt se secg w®re synnum scildiġ, # hergum ġeheaðerod, hellbendum fæst, # wommum ġewītnad, sē ðone wong strude. # Næs hē goldhwæte, ġearwor hæfde # āgendes ēst ®r ġescēawod. # Wīġlāf maðelode, Wīhstānes sunu: # ‘Oft sceall eorl moniġ ānes willan # wræc ādrēogan, swā ūs ġeworden is. # Ne meahton wē ġel®ran lēofne þēoden, # rīċes hyrde r®d ®niġne, # þæt hē ne grētte goldweard þone, # lēte hyne licgean þ®r hē longe wæs, # wīcum wunian oð woruldende; # hēold on hēahġesceap. Hord ys ġescēawod, # grimme ġegongen; wæs þæt ġifeðe tō swīð # þē ðone [þēodcyning] þyder ontyhte. # Iċ wæs þ®r inne ond þæt eall ġeondseh, # reċedes ġeatwa, þā mē ġer©med wæs, # nealles sw®slīċe sīð āl©fed # inn under eorðweall. Iċ on ofoste ġefēng # micle mid mundum mæġenbyrðenne # hordġestrēona, hider ūt ætbær # cyninge mīnum. Cwico wæs þā ġēna, # wīs ond ġewittiġ; worn eall ġespræc # gomol on ġehðo, ond ēowiċ ġrētan hēt, # bæd þæt ġē ġeworhton æfter wines d®dum # in b®lstede beorh þone h¼n, # miċelne ond m®rne, swā hē manna wæs # wīġend weorðfullost wīde ġeond eorðan, # þenden hē burhwelan brūcan mōste. # Uton nū efstan ōðre [sīðe], # sēon ond sēċean searo[ġimma] ġeþræc, # wundur under wealle; iċ ēow wīsiġe, # þæt ġē ġenōge nēon scēawiað # bēagas ond brād gold. Sīe sīo b®r ġearo, # ®dre ġeæfned, þonne wē ūt cymen, # ond þonne ġeferian frēan ūserne, # lēofne mannan þ®r hē longe sceal # on ðæs waldendes w®re ġeþolian.’ # Hēt ðā ġebēodan byre Wīhstānes, # hæle hildedīor hæleða monegum, # boldāgendra, þæt hīe b®lwudu # feorran feredon, folcāgende, # gōdum tōġēnes: ‘Nū sceal glēd fretan # — weaxan wonna lēġ — wigena strenġel, # þone ðe oft ġebād īsernscūre, # þonne str®la storm strenġum ġeb®ded # scōc ofer scildweall, sceft nytte hēold, # fæðerġearwum fūs Ïāne fullēode.’ # Hūru se snotra sunu Wīhstānes # āċīġde of corðre cyniges þeġnas # syfone (tō)somne, þā sēlestan, # ēode eahta sum under inwithrōf # hilderinc[a]; sum on handa bær # ®ledlēoman, sē ðe on orde ġēong. # Næs ðā on hlytme hwā þæt hord strude, # syððan orwearde ®niġne d®l # secgas ġesēgon on sele wunian, # l®ne licgan; l©t ®niġ mearn # þæt hī ofostlīċ(e) ūt ġeferedon # d©re māðmas; dracan ēc scufun, # wyrm ofer weallclif, lēton wēġ niman, # Ïōd fæðmian frætwa hyrde. # Þ wæs wunden gold on w®n hladen, # ®ġhwæs unrīm, æþeling boren, # hār hilde[rinċ] tō Hrones Næsse. # Him ðā ġeġiredan Ġēata lēode # ād on eorðan unwāclicne, # helm[um] behongen, hildebordum, # beorhtum byrnum, swā hē bēna wæs; # āleġdon ðā tōmiddes m®rne þēoden # hæleð hīofende, hlāford lēofne. # Ongunnon þā on beorge b®lf©ra m®st # wīġend weċċan; wud(u)rēċ āstāh # sweart ofer swioðole, swōgende lē # wōpe bewunden — windblond ġelæġ — # oð þæt hē ðā bānhūs ġebrocen hæfd(e) # hāt on hreðre. Hiġum unrōte # mōdċeare m®ndon, mondryhtnes cw(e)alm; # swylċe ġiōmorġyd (Ġ )at(isc) meowle # (æfter Bīowulfe b)undenheorde # (sang) sorgċeariġ, sæ(id)e (ġe)neah(he) # þæt hīo hyre (here)ġ(eon)gas hearde ond(r)ēde, # wælfylla wo(r)n, (w)erudes eġesan, # h©[n]ðo ond hæf(t)n©d. Heofon rēċe swealg. # Ġeworhton ðā Wedra lēode # hl®(w) on h(ō)e, sē wæs hēah ond brād, # (w)ēġlīðendum wīde ġes©ne, # ond beti(m)bredon on t©ndagum # beadurōf(e)s bēcn, bronda lāfe # wealle beworhton, swā hyt weorðlicost # foresnotre men ¢ndan mihton. # Hī on beorg dydon bēg ond siġlu, # eall swylċe hyrsta swylċe on horde ®r # nīðhēd ġe men ġenumen hæfdon; # forlēton eorla ġestrēon eorðan healdan, # gold on grēote, þ®r hit nū ġēn lifað, # eldum swā unnyt swā hyt (®ro)r wæs. # Þā ymbe hl®w riodan hildedīore, # æþelinga bearn, ealra twelf(e), # woldon (care) cwīðan (ond c)yning m®nan, # wordġyd wrecan, ond ymb w(er) sprecan; # eahtodan eorlscipe ond his ellenweorc # duguðum dēmdon — swā hit ġedē(fe) bið # þæt mon his winedryhten wordum herġe, # ferhðum frēoġe, þonne hē forð scile # of l( )ċhaman (l®)ded weorðan. # Swā begnornodon Ġēata lēode # hlāfordes (hry)re, heorðġenēatas; # cw®don þæt hē w®re wyruldcyning[a] # manna mildust ond mon(ðw)®rust, # lēodum līðost ond lofġeornost. # 